# Adı ve Tarihçesi

Tor, "The Onion Routing" sözcüklerinin baş harflerinden oluşturulmuş, kullanıcılarına anonim iletişim imkânı sağlayan bir ağ ve yazılım projesinin adıdır. Proje dünya üzerinde konuşlanmış 6000'den fazla gönüllü Tor relay'ın oluşturduğu ağ üzerinden kullanıcıların gerçek kimliğini gizleyerek şifreli şekilde internete çıkmalarını sağlayan bir ağdır. Yani bunu ağ içinde ağ olarak da benzetebiliriz. Tor kullanıcıları tor'a bağlanırlar, sonra tor onları rastgele bir node'dan internete çıkarır. İlerde detaylıca bahsedilecektir.

Tor'un çekirdeği olan "Onion routing" 1990'ların ortasında Amerika Birleşik Devletleri Deniz Harp Araştırma Laboratuvarı çalışanlarından Paul Syverson, Micheal Reed ve David Goldschlog tarafından ABD gizli servislerinin çevrimiçi istihbarat iletişimini koruma amacıyla hayalet bir proje olarak başlamıştır. Onion routing, 1997'de [DARPA](https://en.wikipedia.org/wiki/DARPA "Wikipedia") tarafından geliştirilmeye devam etti.

2002 yılında Tor projesi için MIT'den Roger Dingledine ve Nick Mathewson isimli 2 doktora öğrencisi ekibe alındı.Bundan sonraki yıllarda Paul Syverson komutasında bu üçlü Tor projesi üzerinde çalıştı.

Üç araştırmacı projeyi sürdürmeye karar verdikten çok kısa bir süre sonra sadece askeri amaçlı kurulacak böyle bir sistemin ajanları yeterince koruyamayacağını anladı. Bu nedenle ağın geniş kitleler tarafından kullanılması, sıradan insanların da bu ağa dâhil olması gerekiyordu. Bu amaçla Tor, Deniz Harp Araştırma laboratuvarında ayrıldı. Böylece Tor kullanıcıları rahatça çeşitlilik gösterebilecekti.Bu aşamadan sonra Tor herkesçe kullanılabilecek şekilde tasarlandı. Burada amaç Tor ağında çok fazla kullanıcı ve unsur bulundurarak gizlenmeyi sağlamaktı.

İlerleyen yıllarda projeye destek verenler arasına sivil toplum örgütleri, gazeteciler, federal hükümetler katılmıştır. Şu an aktif olarak 4300 bireysel sponsorun yanında aşağıda listelenmiş kurumsal sponsorlar da projeye destek vermektedirler.

+ Reddit (2015)
+ Radio Free Asia (2012-2016)
+ National Science Foundation
+ Georgia Tech
+ Princeton University (2012-2016)
+ University of Minnesota (2013-2017)
+ Hivos/The Digital Defenders Partnership (2014-2015)
+ SRI International (2011-2015)
+ US Department of State Bureau of Democracy, + Human Rights, and Labor (2013-2016)
+ Kuzey Amerikada Anonim Bir ISP (Internet
  Service Provider) (2009-)

Bu konuda daha fazla bilgiyi wikipedia'da bulabilirsiniz, şimdi gelelim Tor'un nasıl çalıştığına.
